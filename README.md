# straksnl

 Jij bent werkzaam als mobile- en UX developer. Jij krijgt nu een project van een opdrachtgever genaamd Taaimasjien B.V. Taaimasjien B.V. wil een product ontwikkelen genaamd Straks.nl Het gaat om een nieuws-app die het nieuws van “straks” weergeeft. Zij voorspellen de toekomst met een zeer complex algoritme.

## Hoe werkt de app?

De app moet een lijst met nieuwsartikelen presenteren voor de gehele komende week (7 dagen). De gebruiker moet iedere week een nieuwe lading aan toekomstig nieuws krijgen. Wanneer de gebruiker van de app op een artikel drukt, is het de bedoeling dat ze het artikel kunnen openen, het kunnen lezen en ook gemakkelijk weer kunnen sluiten. Ook moet er vermeld worden op welke dag deze gebeurtenis plaats zal vindt.

Dit betekent dat:

• Een landing page aanwezig is
• De nieuwsartikelen worden gepresenteerd binnen een duidelijk keuzemenu.
• Je vanuit 1 nieuws artikel door kan navigeren naar het volgende artikel.

Tip: Kijk eens naar wat andere nieuws apps doen voordat je begint met ontwerpen!

## Probleemstelling

De klant is zelf niet technisch of creatief en schakelt daarom jou in. Hij wil graag dat jij een storyboard maakt, een ontwerp bouwt en een prototype realiseert.  Hij laat zich volledig door jou adviseren a.d.v. de nieuwste trends en ontwikkeling. Jij bent tenslotte de expert!

## Opdracht 1

 In opdracht 1 moet jij een marktonderzoek uitvoeren en vanuit daar de storyboard frames maken. De klant ziet graag dat je binnen 6 frames een duidelijk beeld kan scheppen van hoe de vormgeving eruit zal zien.
De storyboard wireframes zijn aangeleverde fysieke templates geprint op papier. Die je in zal vullen door het ontwerp te tekenen. Wanneer je hiermee klaar bent, ga je naar de opdrachtgever (examinator) voor feedback.

## Opdracht 2

In opdracht 2 moet jij eventueel de feedback van de opdrachtgever verwerken door jouw ontwerpen aan te passen. Daarnaast moet jij ook een prototype maken. De aanpassing aan jouw ontwerp maak jij door een tweede versie te maken. Versie twee mag in de map ontwerp versie 2 ingeleverd worden. Het prototype hoeft niet 100% functioneel te zijn, maar de opdrachtgever vindt het ontwerp wel belangrijk en ziet het graag terugkomen in de app. De app moet wel runnable zijn. Het project mag in de map Flutter App ingeleverd worden.
Onthoud: De nieuwsartikelen kunnen ingevuld worden met vultekst. Zorg er wel voor dat er een duidelijke hiërarchie is qua organisatie tekst. Denk aan titel, inleiding, platte tekst, een datum etc allemaal op een correcte wijze toegepast.

## Opdracht 3

Als laatste onderdeel ga jij het gerealiseerde prototype testen. Dit doe je door het aangeleverde testformulier in te vullen. Beschrijf zo duidelijk mogelijk wat er getest wordt en wees concreet met de feedback die je geeft.

## Wat heb je nodig?

Allereerst levert de opdrachtgever geen laptops, dus jij moet dit op jouw eigen laptop ontwikkelen.
Ook heeft hij graag dat je jouw storyboard frames zo duidelijk mogelijk tekent met pen of potlood. Gebruik een liniaal om duidelijke lijnen te schetsen zodat het ontwerp netjes en overzichtelijk blijft.

Dit heb je nodig.

-Liniaal/Geodriehoek
-Pen/Potlood/Stift
-Laptop.
-Visual Studio Code met Flutter die up-to-date is.
-Microsoft Word
